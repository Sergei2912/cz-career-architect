---
id: EX-CL-CZ-HEALTH-6293
group_id: EX-CL-CZ-HEALTH
title: cover letter czech healthcare pomedine.cz
type: example-cover-letter
path: base knowledge/examples/cover_letter/czech_healthcare/cover_letter_czech_healthcare_pomedine.cz.md
format: md
language: cs-CZ
jurisdiction: CZ
status: active
quality: 10
source:
  name: pomedine.cz
  retrieved: '2026-01-21'
  original_format: docx
updated: '2026-01-21'
qa_date: '2026-01-26'
---

# cover letter czech healthcare pomedine.cz

Po medině — Jak napsat medický životopis (12 rad a tipů)

URL: https://pomedine.cz/jak-napsat-medicky-zivotopis-12-rad-a-tipu-jak-ma-vypadat-perfektni-cv/

Block: cover_letter_cz

Kind: html

Retrieved (UTC): 2026-01-20T20:+

Extraction: trafilatura

Medický životopis – 12 rad a tipů, jak má vypadat perfektní CV + vzor Část mediků (nebo obecně studentů) v posledním ročníku studia si možná pomyslí: „to napíšu hned“ nebo „stejně to dnes nikdo nečte“. Ani jedno není pravda. Ačkoliv se příprava kvalitního CV může zdát jako jednoduchý nebo časově nenáročný úkol, opak je pravdou. Napsat opravdu dobře připravený a promyšlený životopis nějakou dobu trvá. Na druhé straně se jedná o důležitý dokument, který vás prodává a zvýhodňuje oproti ostatním zájemcům o místo. Tento článek by vám měl pomoci vytvořit takové curriculum vitae, které vám pomůže získat vysněné místo na vysněném pracovišti. 1. Chce to čas Vyplývá to už z úvodu tohoto článku. Perfektní životopis se nepíše na koleni, bez rozmyslu ani v časovém presu blížící se státnice. Dejte přípravě dostatek času. Dobře si vše promyslete. Před tiskem dokumentu může pomoci také zpětná vazba od zkušenějšího kamaráda, který stejný problém řešil rok před vámi. 2. Méně je někdy více Cílem životopisu není čtenáře zahltit. Přednostu špičkové kliniky asi nebude zajímat, že jste na prvním stupni vyhráli olympiádu z matematiky, i když jste na to náležitě hrdí. Maximální délka životopisu jsou dvě stránky velikosti A4, ideálně jedna. 3. První tři věty prodávají Každé CV by mělo být doplněno o motivační nebo průvodní dopis. V tomto dokumentu se můžete více rozepsat o své motivaci k práci na daném oddělení a případně doplnit heslovité informace v samotném životopisu. První dvě až tři věty tohoto průvodního dopisu (tzv. perex) můžete vystavit hned pod hlavičku životopisu, kde jsou vaše kontaktní údaje. V těchto větách musí být to nejpodstatnější, co chcete příjemci o sobě sdělit. 4. Připravte švédský stůl Samozřejmě se jedná o metaforu. Pokud se hlásíte na více míst, měli byste mít připraveno více různých životopisů. Pokud máte možnost a během studia medicíny jste nebyli úplně pasivní, sepište si v odrážkách vše, co můžete nabídnout (švédský stůl). Posléze z tohoto pomyslného stolu vyberte takové jídlo, které bude „nejvíce chutnat konkrétnímu šéfovi“. Přednostu kardiologie jistě více potěší jiné informace než přednostu kožního. 5. Nejdůležitější nahoře Tento bod souvisí úzce s předchozím. Nejdůležitější informace o vás musí být nahoře. Šéfové klinik jsou chytří lidé a obvykle si domyslí, že žádáte – li o místo lékaře, chodili jste (nebo chodíte) na medicínu a před medicínou jste asi zvládli i gymnázium s maturitou. Tyto informace tedy dejte klidně do druhé poloviny životopisu a v té první se prodejte. 6. Vypíchněte kontaktní údaje Kreativita je skvělá vlastnost. Při uvádění kontaktních údajů ji však nechte ležet stranou. Kontaktní údaje na vaši osobu musí být v úplném úvodu životopisu – v jeho hlavičce. Kdekoliv jinde je to špatně. 7. Nepodceňte detaily Pravopisné chyby nebo úplná absence čárek v souvětích působí velmi neprofesionálně. Ne, že byste s povoláním lékaře museli nutně rozlišovat jednotlivé literární žánry, ale vyhnout se hrubkám je nezbytné. Stejně tak nepodceňujte fotografii v záhlaví životopisu. Selfíčko v koupelně, ani fotka v plavkách na pláži s drinkem v ruce vám bonusové body nepřidá. V neposlední řadě upozorňujeme na e-mailovou adresu. Adelka.veverka@ostrava.com působí neprofesionálně až komicky. Kvalitní životopis by měl být správně a jednotně formátovaný. Více než dva fonty písma už působí rušivě. Profláknuté šablony typu europass také nepůsobí, že jste si s přípravou „cívíčka“ dali záležet. 8. Oslovujte decision makery Pokud se hlásíte na vyhledávanou kliniku, zaměstnankyně nemocnice na oddělení personálních zdrojů je opravdu malým pánem v rozhodovacím procesu. Rozhodující slovo mají přednostové klinik. Právě jim tedy musí přistát do e-mailu vaše žádost o práci. Zjistěte si o přednostovi co nejvíce informací, které poté při přípravě životopisu využijte. Je přednosta kliniky progresivním typem člověka, který již profesně procestoval půlku světa? Měl by se určitě dozvědět o tom, že jste během medicíny absolvovali 3 stáže na třech různých kontinentech. Jedná se o vědecký typ? Určitě ho potěší vaše studijní zapojení ve 2 SGS projektech. TIP: Pokud víte, jak se k přednostovi vašeho vysněného oddělení dostat osobně, udělejte to. Osobní setkání, při kterém svůj perfektně připravený životopis předáte z ruky do ruky výrazně zvyšuje vaši šanci na úspěch. 9. Nadpis ani přílohy už nefrčí Nadpis Životopis už v dnešní době není nutný a nedoporučujeme ho do dokumentu psát. Stejně tak nemusíte dokládat informace uvedené v životopise. Předpokládá se, že jsou pravdivé a cokoliv jiného je ostuda. Pokud během pohovoru jeho vedoucí uzná za vhodné, vaši úroveň korejštiny si sám snadno ověří. 10. Vyhněte se klišé „Jsem motivovaný, zodpovědný a mám tah na bránu.“ A kdo ne? Decision makery zajímají konkrétní činy, zkušenosti, data a úspěchy. Jenom ty vám přinesou plusové body. Prázdné fráze nikoli. 11. Mějte referenci Máte dobrý vztah s některým z vyučujících na fakultě, v nemocnici nebo jinde? Požádejte ho o referenci, kterou poté přiložte do svého CV. Vypadá to skvěle a pomůže to. Upozornění: Pokud do životopisu referenci uvádíte, ujistěte se, že s tím tato osoba souhlasí. 12. Přijďte včas U životopisů platí jednoduché pravidlo. Neexistuje „moc brzo“, může být jen pozdě. I sebelepší životopis vám nebude nic platný, pokud ho přinesete pozdě a vaše vysněné místo už bude obsazené. TIP: Uvědomte si, že velká část personálních úkonů v dnešní době běží mimo internet a inzertní portály. Náš portál se snaží vám poskytnout ideálně všechny informace. Přesto doporučujeme nečekat, až vaše vysněná nemocnice vypíše přijímací/výběrové řízení. Doufáme, že vám náš článek pomůže připravit perfektní životopis, který se stane podkladem vašeho úspěchu při získání místa snů. Níže přikládáme inspiraci. V případě zájmu máte povoleno ji použít :). Pm. Vzorový soubor ke stažení. Články na podobné téma Proč mladého lékaře neformuje systém, ale náhoda? Připravujeme Registruj se, ať ti nic neuteče Pravidelně posíláme nejprogresivnějších newsletter českého zdravotnictví, který odebírá více než 13 000 lidí. Staňte se naším partnerem Buďte součástí našeho úspěšného projektu a získejte přístup k odbornému know-how a novým obchodním příležitostem. Oslovte největší českou komunitu mediků a lékařů Staňte se součástí našeho odborného obsahu Postavte se po bok projektu s mimořádným přesahem Copyright © 2025 Po medině | Zlepšujeme české zdravotnictví odspodu.