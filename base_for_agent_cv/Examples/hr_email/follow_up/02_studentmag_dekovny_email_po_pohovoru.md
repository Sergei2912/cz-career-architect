---
id: EX-HR-FOLLOW-3269
group_id: EX-HR-FOLLOW
title: 02 studentmag dekovny email po pohovoru
type: example-hr-email
path: base knowledge/examples/hr_email/follow_up/02_studentmag_dekovny_email_po_pohovoru.md
format: md
language: cs-CZ
jurisdiction: CZ
status: active
quality: 10
source:
  name: pohovoru
  retrieved: '2026-01-21'
  original_format: docx
updated: '2026-01-21'
qa_date: '2026-01-26'
---

# 02 studentmag dekovny email po pohovoru

StudentMag.cz — Děkovný email po pohovoru (vzor a zásady)

URL: https://studentmag.cz/dekovny-email-po-pohovoru-vzor-a-6-zasad-kterych-se-drzet-pri-jeho-psani/

Block: hr_email_followup

Kind: html

Retrieved (UTC): 2026-01-20T20:+

Extraction: trafilatura

Dčkovný email po pohovoru. Vzor a 6 zásad, kterých se držet pÅi jeho psanÃ Petr Gorás 24. 6. 2022 Méně známým zvykem je u nás psát děkovný email po pracovním pohovoru. Přitom může taková „maličkost“ značně zvýšit vaše šance na úspěch. Možná je pro vás těžké se k takovému emailu vůbec dokopat, zvlášť když jste už velké úsilí vynaložili na předchozí psaní motivačního dopisu i na stresující průběh pohovoru. Usnadněte si to vzorem děkovného emailu a radami, jak jej uzpůsobit sobě na míru. Proč psát děkovný email Někteří zaměstnavatelé (popř. jejich personalisté) mohou děkovací email po pohovoru dokonce i vyžadovat a může to být i jakýsi interní test, zda o danou pozici skutečně stojíte. I když jej ale vyloženě nemusí vyžadovat, neuškodí se jím připomenout. Už jen samotný fakt, že vás na samotný pracovní pohovor pozvali, je často úspěch sám o sobě. Na lukrativní místa ve větších městech se hlásí i vyšší desítky zájemců. Podobně jako se pomocí motivačního dopisu můžete vyšvihnout nad tyto desítky uchazečů, poděkováním za pohovor si můžete zvýšit šance ve finálním rozhodování personalisty. A koneckonců je to i svého druhu slušnost. 80 % personalistů se rozhoduje i podle poděkování Podle průzkumu, který byl proveden na třech stovkách personalistů, uvedlo 22 % z nich, že jim bylo poděkování za pohovor velmi nápomocné při výběru uchazeče a dalších 58 %, že se jím alespoň částečně řídí. Drtivá většina z nich preferuje poděkování poslané emailem či ručně psané na papír, zatímco jen 56 % považuje za vhodný telefonát. Přitom však pouhá čtvrtina (!) dotazovaných uvedla, že jim taková poděkování vůbec chodí. Nutno podotknout, že ačkoli se výzkum týkal HR manažerů ze Spojených států, kde zajisté panuje mírně odlišná mentalita, zas tak odlišní od svých amerických kolegů naši čeští personalisté být nemohou. Děkovný email po pohovoru VZOR Vážený pane/paní ……, děkuji za Váš čas při pohovoru na pozici …… ve Vaší společnosti. Naše setkání mě utvrdilo v tom, že se skutečně jedná o moji vysněnou práci. Věřím, že moje dovednosti v oblasti …… ……, které jsem získal ve svém předchozím zaměstnání u firmy ……, budou pro Vás přínosem. V případě jakýchkoli dodatečných dotazů mě neváhejte kdykoli kontaktovat. S pozdravem a přáním pěkného dne, vaše jméno telefon: …… email: …… 6 zásad při psaní děkovného emailu Děkovný email by rozhodně neměl by působit jako nějaký generický text, který jste si někde stáhli z internetu a pouze doplnili pár vytečkovaných míst. Ostatně, není místo jako místo a děkovný email pro nějakou kreativní pozici se může diametrálně lišit od brigády v bankovním sektoru. Zde je několik rad: 1. Neposílejte email hned ani příliš pozdě Běžnou zásadou je poslat děkovný email po pohovoru ještě v den pohovoru, případně následují den. Pokud by ale pohovor náhodou probíhal v pátek odpoledne, pošlete jej spíše až v pondělí. Na místě ale není ani přílišná unáhlenost. I kdybyste měli děkovný email připravený dokonce už i předem (některým lidem taková důkladná příprava pomáhá zvládnout situaci), počkejte alespoň několik hodin. Dejte najevo, že jste si nechali pohovor uváženě projít hlavou. 2. Formálnost oslovení Hned zpočátku důkladně zvažte formálnost oslovení. Jedná se sice o pouhá dvě tři slova, avšak zásadně ovlivní tón a vyznění celého emailu. Pokud jde o velký anonymní korporát, držte se spíše neutrálního „Vážený pane…….“ či „Vážená paní…….“. Pokud jde o menší rodinnou firmu nebo se třeba pohovor nesl v poměrně přátelském duchu, uvažte něco uvolněnějšího jako „Zdravím pane/paní ……“. Tak jako tak se ale vždy držte osobní roviny a oslovte adresáta jménem. Přece jen by bylo poněkud zvláštní adresovat děkovný email „personálnímu oddělení“ jakožto celku, „váženému vedení firmy“ anebo oslovení dokonce zcela vynechat. 3. Poděkování hned na začátku Po oslovení ihned navažte poděkováním, aby byl váš záměr patrný hned z první věty. Lze vymyslet spoustu zahajovacích frází, kterých se dá nenuceně použít jako zahájení emailu: - ještě jednou bych Vám chtěl poděkovat za příležitost, kterou jste mi nabídl. - díky, že jsme mohli probrat detaily ohledně pozice …… ve Vaší společnosti. - děkuji za včerejší (popř. středeční, čtvrteční…) setkání, kdy jsme mohli mluvit o ……. 4. Připomeňte se něčím Pokud jste to neudělali už v první větě, připomeňte se něčím konkrétním. Pokud například větší firma právě pořádá nábor na vícero pozic, raději připomeňte vaši vysněnou pozici a konkrétní den pohovoru. Pro bližší připomenutí můžete lehce naťuknout i nějakou konkrétní záležitost z pohovoru – ve stejný den pravděpodobně proběhlo hodně pohovorů i s dalšími kandidáty a tímto způsobem si vás personalista může ve vzpomínkách lépe osvěžit. Může jít například o vaše konkrétní zkušenosti z předchozího zaměstnání, nebo konkrétní problém, který jste při pohovoru řešili – na některých pohovorech si totiž často rádi otestují vaše schopnosti nějakým úkolem. Dobré a špatné vlastnosti u pohovoru: Jak zodpovědět zákeřnou otázku? 5. Délka maximálně do 150 slov Přílišná snaha zapůsobit může být někdy na překážku. Obsáhlou slohovkou měl být spíše váš motivační dopis, na zapomenuté dodatky už je víceméně pozdě. Stačí poděkování o délce kolem 50-150 slov, které adresát může za minutku prolétnout. Jakkoli můžete mít například tendenci napravit vyřčené chyby, či naopak doplnit nějaké nevyřčené informace, je lepší to zkrátka zkousnout a už to nevytahovat. 6. Kontaktní údaje na závěr Na závěr můžete ještě připsat kontaktní údaje, telefon a email. Personalista či zaměstnavatel už je samozřejmě někde má uložené, ale i tak může být pro něj praktičtější je mít znovu po ruce, než aby prohledával emailovou schránku.