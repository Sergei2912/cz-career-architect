---
id: EX-HR-FOLLOW-2589
group_id: EX-HR-FOLLOW
title: 03 welcometothejungle dekovny email pohovor
type: example-hr-email
path: base knowledge/examples/hr_email/follow_up/03_welcometothejungle_dekovny_email_pohovor.md
format: md
language: cs-CZ
jurisdiction: CZ
status: active
quality: 10
source:
  name: pohovor
  retrieved: '2026-01-21'
  original_format: docx
updated: '2026-01-21'
qa_date: '2026-01-26'
---

# 03 welcometothejungle dekovny email pohovor

Welcome to the Jungle CZ — Děkovný email po pohovoru

URL: https://www.welcometothejungle.com/cs/articles/dekovny-email-pohovor

Block: hr_email_followup

Kind: html

Retrieved (UTC): 2026-01-20T23:+

Extraction: trafilatura(recall)

Fetched URL: https://www.welcometothejungle.com/cs/articles/dekovny-email-pohovor

Strategy: fix:TRUNCATED

Jak po pohovoru napsat opravdu dobrý děkovný e-mail
09. 12. 2020
3 min.
AG
Náborový proces je jako hra o několika dějstvích s vaší maličkostí v hlavní roli. A v každém dějství dostáváte znovu a znovu šanci zapůsobit na svého jediného diváka – potenciálního zaměstnavatele. První dějství je samozřejmě vaše odpověď na vypsaný inzerát, druhé dějství je přijímací pohovor a pak následuje třetí dějství, které však mají herci tendenci odbývat: děkovný e-mail. Říká vám to něco? Je to krátký dopis, který odesílá uchazeč po absolvování pohovoru. Rozhodně to není pouhá formalita – je to způsob, jak náborářům ukázat, že chápete, co se od vás čeká, a že máte velkou motivaci. Může to být dokonce příležitost, jak se vrátit k některému z bodů pohovoru či něco upřesnit, pokud jste se třeba nevyjádřili úplně tak, jak jste chtěli. Tak si na něm dejte záležet!
1. Kujte železo, dokud je žhavé
Děkovný e-mail se postará o to, aby se na vás nezapomnělo hned, jak vyjdete ze dveří. Nejlepší je ho poslat den nebo dva po pohovoru: tak dáte najevo, že jste si vše dobře promysleli a nejednáte nijak ukvapeně. Nesmíte to ale s čekáním přehnat, aby vůbec ještě věděli, o koho jde. E-mail napište stručně, jasně (tzn. něco mezi pěti a osmi řádky) a zdvořile, ale tón může být o něco méně formální než v konverzaci před pohovorem. Čím osobnější e-mail bude, tím víc bude rezonovat a tím víc bude hrát ve váš prospěch.
Začněte děkovnou frází. Připomeňte datum a čas pohovoru, aby si náborář okamžitě vzpomněl. Určitě totiž nejste jediní, koho v nedávné době pozvali na pohovor. Můžete začít třeba nějak takhle: „V návaznosti na naše setkání ze středečního rána bych Vám chtěl/a poděkovat za čas, který jste mi věnoval/a, a také za zajímavý rozhovor o…“
2. Dokažte svůj zájem
Ve zbytku e-mailu se pokuste naznačit, jak moc chcete dané místo získat. Můžete připomenout jedno nebo dvě témata, která jste během pohovoru nakousli, abyste ukázali, jak umíte naslouchat a jaké máte analytické schopnosti. Pozor, neměli byste ale slovo od slova opakovat to, co už jste jednou řekli, například v motivačním dopise. Děkovný dopis je něco jiného než žádost o práci, musíte v něm zohlednit vše, co jste se o dané pozici i společnosti naučili během pohovoru. Ukažte, že jste přesně pochopili, o jakou práci se jedná a co obnáší!
3. Vychytejte poslední mouchy
Zapomněli jste se během pohovoru na něco zeptat? Máte pocit, že jste na nějakou otázku odpověděli špatně? Nejste spokojeni s něčím, co jste řekli? Děkovný e-mail je ideální příležitost doladit nepovedené části pohovoru. Klidně do e-mailu napište, že jste ještě o něčem pořádně popřemýšleli a chtěli byste to doplnit. Ukážete tím svůj neutuchající zájem o vypsané místo, ale také schopnost sebereflexe a uznat chybu. Co vy víte, třeba se vám takhle povede dokonce nastartovat plodnou diskuzi…
4. Pokračujte v dialogu a odlište se od ostatních
I když vám na konci pohovoru řekli, že se vám za určitou dobu sami ozvou, využijte děkovný dopis jako způsob, jak udržet konverzaci v chodu. Kromě poděkování a potvrzení motivace můžete v e‑mailu požádat také o ohodnocení vašeho výkonu během pohovoru: „Budete-li mít chvilku, velmi bych ocenil/a Váš názor na uvedené setkání. Jakákoli kritika pro mne bude jistě přínosná.“ Buďte skromní a zůstávejte nohama na zemi – jste stále v pozici uchazeče, i když pohovor proběhl velmi dobře, a tak byste se neměli chovat, jako že máte tu práci v kapse.
Pokud mezi vámi vznikly vzájemné sympatie, pošlete náboráři odkaz na článek související s některým z témat probíraných na pohovoru, bude to pro něj příležitost k odpovědi. Odlište se od ostatních vlastní iniciativou! Naznačili jste během pohovoru, že má daná společnost slabou přítomnost na sociálních sítích? Obětujte pár minut svého času a sepište několik základních způsobů, jak optimalizovat online aktivitu firmy, a k e-mailu je přidejte. Na konci e-mailu se můžete ještě zeptat, jak bude náborový proces probíhat dál.
Pokud vás pohovor nepřesvědčil, že je to ta pravá práce pro vás, dobře si všechno promyslete, ale zase nečekejte příliš dlouho, než budete náboráře o svém rozhodnutí informovat. Pokud si udržíte dobré vztahy, v budoucnu vám mohou dát vědět, až se uvolní jiná pozice, která by třeba vašemu profilu vyhovovala lépe.
Přeložila Barbora Stolínová
Foto: Welcome to the Jungle
Sledujte Welcome to the Jungle na Facebooku, začněte odebírat novinky a nechte si posílat inspiraci každý týden.
Další inspirace: Po pohovoru
Znamení, která nelžou: Jak vypadá úspěšný pracovní pohovor?
Zavřou se za vámi dveře a vy máte dobrý pocit... A nebo je? Jak to vlastně šlo? Mám šanci? Nebojte, nasdílíme vám několik jasných signálů.
13. 2. 2024
5 věcí, které můžete udělat hned po pohovoru
Pohovor skončil, začíná čekání... Nebo taky ne? Sedět v koutě se založenýma rukama v klíně nemusíte. Naopak, máme pár tipů, jak ten čas využít!
03. 11. 2023
8 zcela zásadních otázek, které si položit před přijetím nové práce
Jste nadšení, máte novou práci! Jdete do toho a hned! Nebo ne? Na co se sám sebe zeptat, než finálně přijmete novou práci?
26. 9. 2023
Kašle na vás náborář? 5 tipů, co můžete udělat dál
Mám je znovu kontaktovat, nebo vyčkávat? Pokud jste rozesílali svůj životopis, ale nikdo se vám neozval, nezoufejte. Ještě není konec!
05. 6. 2023
Potřásli jste si rukou s novým šéfem? Tyto dokumenty budete podepisovat
Nová práce klapla, s šéfem jste si plácli a teď už jenom vyřídit všechny formality, tedy podepsat „papíry“. Víte ale, k čemu se vlastně upisujete?
31. 5. 2023
Zpravodaj, který stojí za to
Chcete držet krok s nejnovějšími články? Dvakrát týdně můžete do své poštovní schránky dostávat zajímavé příběhy, nabídky na práce a další tipy.
Hledáte svou další pracovní příležitost?
Více než 200 000 kandidátů našlo práci s Welcome to the Jungle
Prozkoumat pracovní místa