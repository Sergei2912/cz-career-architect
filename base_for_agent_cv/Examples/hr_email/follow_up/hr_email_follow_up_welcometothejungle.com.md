---
id: EX-HR-FOLLOW-8780
group_id: EX-HR-FOLLOW
title: hr email follow up welcometothejungle.com
type: example-hr-email
path: base knowledge/examples/hr_email/follow_up/hr_email_follow_up_welcometothejungle.com.md
format: md
language: cs-CZ
jurisdiction: CZ
status: active
quality: 10
source:
  name: welcometothejungle.com
  retrieved: '2026-01-21'
  original_format: docx
updated: '2026-01-21'
qa_date: '2026-01-26'
---

# hr email follow up welcometothejungle.com

Jak po pohovoru napsat opravdu dobrý děkovný e-mail

Source: Welcome to the Jungle CZ

URL: https://welcometothejungle.com/cs/articles/dekovny-email-pohovor

Method: Requests | Chars: 6,128

────────────────────────────────────────

autor
AG
Aglaé
Náborový proces je jako hra o několika dějstvích s vaší maličkostí v hlavní roli. A v každém dějství dostáváte znovu a znovu šanci zapůsobit na svého jediného diváka – potenciálního zaměstnavatele. První dějství je samozřejmě vaše odpověď na vypsaný inzerát, druhé dějství je
přijímací pohovor
a pak následuje třetí dějství, které však mají herci tendenci odbývat: děkovný e-mail. Říká vám to něco? Je to krátký dopis, který odesílá uchazeč po absolvování pohovoru. Rozhodně to není pouhá formalita – je to způsob, jak náborářům ukázat, že chápete, co se od vás čeká, a že máte velkou motivaci. Může to být dokonce příležitost, jak se vrátit k některému z bodů pohovoru či něco upřesnit, pokud jste se třeba nevyjádřili úplně tak, jak jste chtěli. Tak si na něm dejte záležet!
1. Kujte železo, dokud je žhavé
Děkovný e-mail se postará o to, aby se na vás nezapomnělo hned, jak vyjdete ze dveří.
Nejlepší je ho poslat den nebo dva po pohovoru
: tak dáte najevo, že jste si vše dobře promysleli a nejednáte nijak ukvapeně. Nesmíte to ale s čekáním přehnat, aby vůbec ještě věděli, o koho jde. E-mail napište stručně, jasně (tzn. něco mezi pěti a osmi řádky) a zdvořile, ale tón může být o něco méně formální než v konverzaci před pohovorem.
Čím osobnější e-mail bude, tím víc bude rezonovat a tím víc bude hrát ve váš prospěch.
Začněte děkovnou frází. Připomeňte datum a čas pohovoru, aby si náborář okamžitě vzpomněl. Určitě totiž nejste jediní, koho v nedávné době pozvali na pohovor. Můžete začít třeba nějak takhle:
„V návaznosti na naše setkání ze středečního rána bych Vám chtěl/a poděkovat za čas, který jste mi věnoval/a, a také za zajímavý rozhovor o…“
2. Dokažte svůj zájem
Ve zbytku e-mailu se pokuste naznačit, jak moc chcete dané místo získat. Můžete připomenout jedno nebo dvě témata, která jste během pohovoru nakousli, abyste ukázali,
jak umíte naslouchat a jaké máte analytické schopnosti
. Pozor, neměli byste ale slovo od slova opakovat to, co už jste jednou řekli, na