---
id: EX-HR-POSUDEK-6744
group_id: EX-HR-POSUDEK
title: hr email pracovni posudek kg.cz
type: example-hr-email
path: base knowledge/examples/hr_email/pracovni_posudek/hr_email_pracovni_posudek_kg.cz.md
format: md
language: cs-CZ
jurisdiction: CZ
status: active
quality: 10
source:
  name: kg.cz
  retrieved: '2026-01-21'
  original_format: docx
updated: '2026-01-21'
qa_date: '2026-01-26'
---

# hr email pracovni posudek kg.cz

KG.cz — Pracovní posudek

URL: https://kg.cz/pracovni-posudek/

Block: hr_email_pracovni_posudek

Kind: html

Retrieved (UTC): 2026-01-20T20:+

Extraction: trafilatura

Pracovní posudek je nástroj, který dává zaměstnancům příležitost se posouvat, učit se a růst. Reference od zaměstnavatele podporuje transparentnost, komunikaci a profesní rozvoj zaměstnance. Kdy se vydává pracovní posudek? A jak takové hodnocení zaměstnance napsat? Shrnutí článku Pracovní posudek je hodnocení zaměstnance zaměstnavatelem. Pracovní posudek upravuje zákoník práce. Ten stanovuje, že každý zaměstnanec má právo požádat o vydání pracovního posudku. Pracovní posudek se vydává především při skončení pracovního poměru. Pro pracovní hodnocení není předepsána žádná konkrétní struktura či obsah. Obsahem pracovního posudku mohou být veškerá hodnocení zaměstnance vztahující se ke kvalifikaci zaměstnance, jeho schopnostem, vlastnostem, potenciálu, předpokladům atd. Pracovní posudek, také nazývaný pracovní hodnocení nebo reference od zaměstnavatele, je dokument nebo zpráva, která poskytuje hodnocení pracovního výkonu, dovedností a chování zaměstnance ve firmě. Pracovní posudek je důležitou součástí pracovního práva. Jedná se o proces, během kterého zaměstnavatel hodnotí pracovní výkon zaměstnance a poskytuje mu zpětnou vazbu ohledně jeho práce, dovedností a chování v pracovním prostředí. Jak vypadá vzor pracovního posudku? A co má pracovní posudek obsahovat? Pracovní posudek – vzor Pracovní posudek by měl obsahovat důležité informace a náležitosti, které pomáhají spravedlivě a objektivně zhodnotit pracovní výkon zaměstnance. Obecný vzor pracovního posudku je následující: Základní informace: - Jméno a příjmení zaměstnance - Adresa zaměstnance - Pracovní pozice zaměstnance - V jakém období zaměstnanec u zaměstnavatele pracoval Jde o podstatné náležitosti, které musí pracovní posudek obsahovat. Hodnocení výkonu: Posouzení pracovní výkonnosti zaměstnance. Hodnocení kvality práce, produktivity, inovace a další relevantní aspekty. Dovednosti a znalosti: Hodnocení dovedností a odborných znalostí zaměstnance, které ovlivňují jeho výkonnost. Jakým způsobem se zaměstnanec rozvíjel a zlepšoval své dovednosti či naopak. Chování a spolupráce: Hodnocení, jak se zaměstnanec chová v pracovním týmu a jaké jsou jeho schopnosti spolupracovat s ostatními (hodnocení komunikace, týmové spolupráce, respektu a profesionálního chování). Lidé na vedoucích pozicích: U vedoucích pracovníků posouzení schopnosti zaměstnance vést tým, motivovat podřízené, řešit konflikty a efektivně komunikovat. Rozvoj a zlepšování: Zhodnocení, jakým způsobem se zaměstnanec snažil zlepšit své schopnosti a rozvíjet se v pracovním prostředí. Závěrečné hodnocení: Shrnutí celkového pracovního výkonu zaměstnance. Podpis a datum: Posudek se vyhotovuje písemně formou obecného textu. Je důležité, aby byl pracovní posudek spravedlivý, objektivní a založený na konkrétních faktech a výkonech zaměstnance a týkal se pouze okolností souvisejících s prací. Jak napsat hodnocení zaměstnance – vzor Na internetu lze najít mnoho návodů, jak napsat hodnocení zaměstnance včetně vzorů. Nicméně přesná forma hodnocení zaměstnance není stanovena. Důležité je, aby hodnocení zaměstnance obsahovalo podstatné náležitosti jako je jméno a příjmení zaměstnance, datum narození a trvalé bydliště. Dále je také nutné uvést údaje o zaměstnání jako je jeho délka, druh pracovního poměru a vykonávaná pozice. Podstatnou částí pak samozřejmě je hodnocení zaměstnance jako takové. Vzor, jak napsat hodnocení zaměstnance, může být následující: - Pracovní výkonnost: Hodnocení produktivity, kvality práce a dosahování stanovených cílů - Dovednosti a znalosti: Posouzení dovedností a odborných znalostí, které zaměstnanec přináší do pracovního prostředí - Způsob komunikace: Hodnocení schopnosti efektivní komunikace s kolegy, nadřízenými a klienty - Týmová spolupráce: Zhodnocení schopnosti pracovat v týmu, přispívat k pozitivní atmosféře a podporovat spolupráci - Lidé na vedoucích pozicích: U zaměstnanců s manažerskými povinnostmi může být hodnocena jejich schopnost vést a motivovat tým - Závaznost a spolehlivost: Posouzení, zda zaměstnanec dodržuje stanovené termíny, dochází do práce včas a plní své závazky - Rozvoj a zlepšování: Hodnocení snahy zaměstnance zlepšovat své dovednosti, učit se novým věcem a růst v pracovním prostředí Ze vzoru pracovního hodnocení vyplývá, že by měly být uvedeny jen skutečnosti týkající se výkonu práce, hodnocení iniciativy, schopnosti pracovat v týmu apod. Hodnocení by mělo být konkrétní, objektivní a takové, aby si nový zaměstnavatel mohl udělat ucelený obrázek o pracovních schopnostech zaměstnance. Zároveň může hodnocení zaměstnance poskytnout zaměstnanci cennou zpětnou vazbu pro jeho profesní růst. Další tip na slovní hodnocení zaměstnanců – vzor Slovní hodnocení zaměstnanců je kvalitativní nástroj, který slouží k posouzení výkonu a přínosu jednotlivce pro společnost. Na rozdíl od číselných hodnocení, které se zaměřují na konkrétní ukazatele, slovní hodnocení poskytuje detailnější obraz o silných stránkách, slabostech, potenciálu a celkovém přínosu zaměstnance pro organizaci. Proč je slovní hodnocení důležité? - Motivuje zaměstnance – konstruktivní zpětná vazba může zvýšit motivaci a angažovanost zaměstnanců - Identifikuje oblasti pro zlepšení – umožňuje určit, v čem se zaměstnanec může zlepšit a jaké oblasti by měl dále rozvíjet - Podporuje rozvoj – základ pro tvorbu individuálních rozvojových plánů - Zlepšuje komunikaci – poskytuje příležitost k otevřené komunikaci mezi zaměstnancem a jeho nadřízeným - Zvyšuje výkonnost – přispívá k celkovému zlepšení výkonnosti organizace Jak vypadá vzor slovního hodnocení? Vzor slovního hodnocení se může lišit v závislosti na konkrétní společnosti a pozici zaměstnance. Obecně však obsahuje následující části: Úvod - Jméno zaměstnance - Název pozice - Období, za které je hodnocení prováděno - Cíle, které byly stanoveny na začátku období Úvod jasně vymezuje, o co v hodnocení jde. Určuje, jakým stylem bude hodnocení psáno. Hodnocení výkonu - Kladné aspekty: Co zaměstnanec dělá dobře, jeho silné stránky, úspěchy, překonané překážky - Oblasti pro zlepšení: Aspekty, ve kterých by se zaměstnanec mohl zlepšit, konkrétní příklady, návrhy na řešení - Splnění cílů: Do jaké míry se zaměstnanci podařilo splnit stanovené cíle Hodnocení by mělo být založeno na objektivních kritériích. Potenciál a rozvoj - Potenciál: Jaký má zaměstnanec potenciál do budoucna, jaké dovednosti by mohl dále rozvíjet - Návrhy na další vzdělávání: Jaké kurzy, školení nebo další formy vzdělávání by mohly být pro zaměstnance přínosné Identifikace a rozvoj talentů je klíčem k dlouhodobému úspěchu společnosti. Závěr - Celkové zhodnocení: Shrnutí celkového výkonu zaměstnance - Dohoda o dalších krocích: Společné stanovení cílů pro další období, dohoda na konkrétních krocích, které povedou ke zlepšení výkonu - Datum a podpis: Datum sepsání hodnocení a podpisy zaměstnance a jeho nadřízeného Závěr by měl být pozitivní a motivovat zaměstnance k další práci. Tipy pro efektivní slovní hodnocení: Uvádět konkrétní příklady, které podloží dané hodnocení. Zaměřit se na to, jak může zaměstnanec zlepšit svůj výkon. Hodnocení by mělo proběhnout co nejdříve po skončení hodnoceného období. Zaměstnanec by se měl cítit volně vyjádřit své názory a pocity. Nechat zaměstnance, aby se také vyjádřil ke své práci a návrhům na zlepšení. Příklad části hodnocení: Kladné aspekty: „Jan prokázal vynikající schopnost řešit složité technické problémy. Jeho znalost programovacího jazyka Python je na vysoké úrovni. Díky jeho iniciativě se podařilo zkrátit dobu zpracování dat o 20%.“ Oblasti pro zlepšení: „Jan by mohl zlepšit své prezentační dovednosti. Doporučuji mu zúčastnit se kurzu efektivní komunikace.“ Slovní hodnocení je důležitým nástrojem pro rozvoj zaměstnanců a zlepšení výkonnosti organizace. Pokud je prováděno správně, může mít pozitivní dopad na obě strany. Doporučení od zaměstnavatele a reference od zaměstnavatele – vzor Doporučení či reference od zaměstnavatele nejsou totéž co pracovní posudek. Jedná se spíš o subjektivní názor nadřízeného nebo kolegy na posuzovaného zaměstnance. Potencionální zaměstnavatelé totiž častěji vyžadují doporučení od zaměstnavatele, než pracovní posudek, který obsahuje jen formální náležitosti. Ve finální fázi výběrového řízení se reference od zaměstnavatele často ověřují telefonickým rozhovorem s bývalým nadřízeným. Reference od zaměstnavatele může být požadována také na základě žádosti soudu, policie a jiných orgánů. Vzor reference od zaměstnavatele je následující: Název zaměstnavatele: Sídlo zaměstnavatele: IČ: (dále jen zaměstnavatel) Jméno, příjmení zaměstnance: Datum narození: Trvalé bydliště: (dále jen zaměstnanec) Zaměstnavatel a zaměstnanec uzavřeli dne 20. 3. 2023 pracovní smlouvu, na jejímž základě zaměstnanec pro zaměstnavatele vykonává práci na pracovní pozici Office manager. Zaměstnanec v naší společnosti pracuje 4 roky. Svěřenou agendu vykonává svědomitě a pečlivě, bez problémů zvládá stresové a náročné situace. Pečuje o bezproblémový chod naší kanceláře a nad rámec své práce pracuje i na dalších projektech. V rámci našeho týmu motivuje své podřízené a umí ocenit jejich práci. Zaměstnanec je skvělým členem našeho týmu a vřele vám ho doporučuji na pozici hlavního Office managera do vaší společnosti. Získáte svědomitého, dochvilného, schopného a přátelského kolegu. V případě jakýchkoliv dotazů se na mne neváhejte kdykoliv obrátit. Datum Podpis Je tedy zřejmé, že doporučení od zaměstnavatele je méně formální. Doporučení od zaměstnavatele má obvykle pozitivní tón a slouží k tomu, aby podpořilo zaměstnance v hledání nové pracovní příležitosti. Co je pracovní posudek? Pracovní posudek je hodnocení zaměstnance zaměstnavatelem. Tedy pracovní hodnocení. Účelem pracovního posudku je zajistit zaměstnanci zpětnou vazbu od zaměstnavatele k vykonávané práci. A to z hlediska hodnocení pracovního výkonu, schopností a dalších osobních vlastností, jež mají vztah k vykonávané práci. Týká se kteréhokoli ze zaměstnanců, ať už těch, kteří pracují na hlavní pracovní poměr nebo těch, kteří pracují na zkrácený nebo poloviční úvazek. Pracovní posudek může zaměstnanci sloužit jako reference od zaměstnavatele pro další pracovní uplatnění zaměstnance. Pokud někdo hledá návod, jak se připravit na pohovor, neměl by zapomenout ani na pracovní posudek. Zároveň je také dobré se podívat na nejlépe placené profese nebo jak vypadá práce z domu. Pracovní posudek upravuje zákoník práce. Ten stanovuje, že každý zaměstnanec má právo požádat o vydání pracovního posudku. Pokud zaměstnanec zaměstnavatele o vydání pracovního posudku požádá, je zaměstnavatel povinen do 15 dnů zaměstnanci tento posudek vydat. Z toho lze tedy dovodit, že pracovní posudek se vydává na žádost zaměstnance. Zaměstnavatel ho sám od sebe nevytváří, ovšem někteří zaměstnavatelé mohou posudky vypracovávat pravidelně jako součást hodnocení zaměstnanců. Pracovní posudek se vydává především při skončení pracovního poměru. Zaměstnavatel není povinen vydat pracovní posudek dříve, než 2 měsíce před skončením zaměstnání. Pokud zaměstnanec požádá o vydání pracovního posudku dříve jak 2 měsíce před skončením pracovního poměru, záleží na úvaze zaměstnavatele, zda zaměstnanci posudek vydá dříve. Vydáním pracovního posudku se právo zaměstnance na vydání posudku za stejné období nevyčerpává. Zaměstnanec může požádat o nový posudek, pokud se změní okolnosti nebo účel, pro který posudek potřebuje. Pokud se zaměstnanec ocitne v nové situaci, kdy potřebuje aktualizovaný posudek (např. při hledání nového zaměstnání po delší době), může o něj znovu požádat. Pokud posudek obsahuje nepřiměřeně subjektivní hodnocení nebo nepravdivé údaje o pracovní činnosti zaměstnance, může zaměstnanec požadovat jeho úpravu. Má na to lhůtu 3 měsíců ode dne, kdy se o jeho obsahu dozvěděl. V této lhůtě se může obrátit na soud, aby zaměstnavateli uložil, aby posudek přiměřeně upravil. Zde je také návod, jak napsat motivační dopis. Pracovní hodnocení Pracovní hodnocení lze chápat ve dvou rovinách: - pracovní posudek při ukončení zaměstnání - pracovní hodnocení zaměstnance za určité období První případ se týká především situací, kdy zaměstnanci končí pracovní poměr a je novým uchazečem o práci. Sám si od zaměstnavatele vyžádá pracovní hodnocení nebo pracovní posudek. Takový posudek je zaměstnavatel povinen vydat do 15 dnů. Druhý případ se týká situací, kdy zaměstnavatel pro interní potřeby hodnotí výkon, schopnosti a další aspekty zaměstnance během určitého období (často ročně) s cílem zlepšení pracovního výkonu, komunikace a profesního rozvoje zaměstnance. Pracovní hodnocení může být v takovém případě prováděno prostřednictvím rozhovoru mezi zaměstnancem a jeho nadřízeným nebo prostřednictvím písemného dokumentu. Takové hodnocení je méně formální. Obsah pracovního hodnocení Pracovním hodnocením jsou veškeré písemnosti týkající se hodnocení práce zaměstnance, jeho kvalifikace, schopnosti a další skutečnosti, které mají vztah k výkonu práce. Jiné informace o zaměstnanci je zaměstnavatel oprávněn v pracovním posudku uvádět pouze se souhlasem zaměstnance. Pro pracovní hodnocení není předepsána žádná konkrétní struktura či obsah. Pracovním hodnocením tak může být slovní hodnocení zaměstnance, popis jeho kladných či záporných vlastností, hodnocení jeho dovedností a potenciálu, za předpokladu, že se hodnocení vztahuje k vykonávané práci. Stejně tak může být pracovním hodnocením například i formulář, v němž budou jednotlivé faktory vztahující se k práci vyjádřeny číselnou hodnotou na předem definované škále. Zákon sice nepředepisuje žádnou formu pracovního hodnocení, nicméně lze dovodit, že má být písemná. Obsahem pracovního posudku mohou být veškerá hodnocení zaměstnance vztahující se ke kvalifikaci zaměstnance, jeho schopnostem, vlastnostem, potenciálu, předpokladům atd. Může zde být také uvedeno, že zaměstnanec prokázal, že se hodí či naopak nehodí pro práci v kolektivu, že zvládá cizí jazyk na konkrétní úrovni, že při osobním kontaktu prokazuje vysokou míru přesvědčivosti či naopak, jaký je vztah zaměstnance k práci a plnění pracovních úkolů, jaká byla jeho loajalita k zaměstnavateli apod. Pracovní hodnocení tedy může obsahovat i hodnocení osobních vlastností, jako je svědomitost, iniciativnost, dodržování pracovní kázně, schopnost k řízení a organizování pracovního procesu, schopnost zapojit se do týmové práce s ostatními zaměstnanci apod. Zkrátka a dobře může být v pracovním hodnocení uvedeno všechno, co souvisí s výkonem zaměstnání.