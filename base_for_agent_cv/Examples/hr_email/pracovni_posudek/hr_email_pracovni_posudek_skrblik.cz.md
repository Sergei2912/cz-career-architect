---
id: EX-HR-POSUDEK-4217
group_id: EX-HR-POSUDEK
title: hr email pracovni posudek skrblik.cz
type: example-hr-email
path: base knowledge/examples/hr_email/pracovni_posudek/hr_email_pracovni_posudek_skrblik.cz.md
format: md
language: cs-CZ
jurisdiction: CZ
status: active
quality: 10
source:
  name: skrblik.cz
  retrieved: '2026-01-21'
  original_format: docx
updated: '2026-01-21'
qa_date: '2026-01-26'
---

# hr email pracovni posudek skrblik.cz

Skrblík.cz — Pracovní posudek (vzor)

URL: https://skrblik.cz/vzory-zdarma/pracovni-posudek/

Block: hr_email_pracovni_posudek

Kind: html

Retrieved (UTC): 2026-01-20T23:+

Extraction: trafilatura(recall)

Fetched URL: https://www.skrblik.cz/vzory-zdarma/pracovni-posudek/

Strategy: fix:TIMEOUT

Pracovní posudek
Vzor pracovního posudku využijí všichni zaměstnavatelé, kteří byli požádaní o vyhotovení pracovního posudku na některého ze svých zaměstnanců. Posudek obsahuje nejprve informace o zaměstnanci, kterého se posudek týká.
Druhou částí je již samotné hodnocení a zkušenosti s daným pracovníkem. Hodnocení pracovníka a názor na něj by měl být pravdivý, upřímný a podrobně popsat a vystihovat všechny povinnosti a funkce, které zaměstnanec ve společnosti zastává. Vzor pracovního posudku si můžete samozřejmě přizpůsobit k obrazu svému.
Náležitosti pracovního posudku
Pracovní posudek je povinen vydat zaměstnavatel na základě žádosti svého zaměstnance. Nejčastěji zaměstnanec žádá o posudek při ukončení pracovního poměru, jelikož nový zaměstnanec si od něj žádá posudek z předchozího zaměstnání.
Forma posudku
Posudek je vyhotoven písemně formou obecného textu.
Nutné náležitosti
V záhlaví je uvedeno jméno a adresa zaměstnance.
V samotném textu uvedeme na jaké pozici a v jakém období zaměstnanec u společnosti pracoval. Dále je vhodné zmínit jaká byla jeho náplň práce a jakých kvalifikací dosáhl. Nezbytnou součástí je i zmínka o povahových vlastnostech zaměstnance (ovšem pouze ve vztahu k práci) či jeho případných nedostatcích.
V závěru žádosti nesmí chybět vlastnoruční podpis zaměstnavatele i zaměstnance, který uvede, že s posudkem souhlasí.
Nutné přílohy
Jako přílohu můžeme doplnit certifikáty k dosažené kvalifikaci.
Doporučení
Pokud zaměstnanec s posudkem nesouhlasí může se proti němu odvolat k příslušnému soudu.
Právní náležitosti
Žádost je podávána v souladu se zákoníkem práce 262/2006 Sb., ve znění pozdějších předpisů.
Náhled vzoru pracovního posudku
Pracovní posudek
Paní Jana Vzorová, bytem Husova, 272 02 Kladno
Paní Vzorová v naší společnosti pracuje od 1. října 2009 na pozici asistentka ředitele. Velice dobře ovládá práci na počítači, pracuje s programy Windows 10 a Office 365.
Složila státní zkoušky z psaní na stroji, anglického a německého jazyka. Dále má složenou překladatelskou zkoušku z angličtiny. Kromě toho je bez problémů schopná komunikovat v italštině a ovládá základy ruského jazyka.
Je svědomitá a odpovědná, bez problémů zvládá náročné situace. Má dostatek zkušeností s řízením pracovního týmu, umí motivovat své podřízené. Zkrátka plně naplňuje své jméno – Vzorová.
Mohu Vám ji vřele doporučit.
(vlastnoruční podpis)
Eduard Skrblík
generální ředitel
S pracovním posudkem souhlasím.
(vlastnoruční podpis)
Jana Vzorová
Vzor “Pracovní posudek” zdarma ke stažení
Vzor pracovního posudku je vám k dispozici zdarma ke stažení.
Zatím žádné komentáře