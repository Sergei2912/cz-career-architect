---
id: EX-HR-PRUVOD-7703
group_id: EX-HR-PRUVOD
title: 09 studentmag vzor email s zadosti o praci
type: example-hr-email
path: base knowledge/examples/hr_email/pruvodni_email/09_studentmag_vzor_email_s_zadosti_o_praci.md
format: md
language: cs-CZ
jurisdiction: CZ
status: active
quality: 10
source:
  name: praci
  retrieved: '2026-01-21'
  original_format: docx
updated: '2026-01-21'
qa_date: '2026-01-26'
---

# 09 studentmag vzor email s zadosti o praci

StudentMag.cz — Vzor: e-mail s žádostí o práci

URL: https://studentmag.cz/vzor-jak-napsat-email-s-zadosti-o-praci

Block: hr_email_pruvodni

Kind: html

Retrieved (UTC): 2026-01-20T23:+

Extraction: trafilatura(recall)

Fetched URL: https://www.studentmag.cz/vzor-jak-napsat-email-s-zadosti-o-praci

Strategy: fix:TIMEOUT

K žádosti o práci, ať už se jedná o odpověď na inzerát či iniciativu na vlastní pěst, patří kromě životopisu také průvodní dopis, tedy text v e-mailu. Ač se může zdát jako něco druhořadého, mnoho uchazečů pokazí nejvíce právě zde. Jak napsat email s žádostí o práci? Inspirujte se naším vzorem a dalšími tipy!
Jak napsat email s žádostí o práci?
Emailem se dá o práci žádat v podstatě dvěma způsoby. Tím běžnějším je, že si prohlédnete inzertní servery s nabídkami práce, a na ty, které se vám zalíbí, odpovíte. Odvážnější a ctižádostivější povahy pak posílají žádost o práci tzv. naslepo – neodpovídají na konkrétní inzerát, ale zkrátka kontaktují firmu, kde by chtěli pracovat. Od toho se pak samozřejmě odvíjí doporučení, jak email s žádostí o práci napsat.
Jak napsat email s žádostí o práci – oslovení
Ať už žádáte o práci jakýmkoli způsobem, vždy se snažte být co nejkonkrétnější. U inzerátu obvykle visí kontaktní osoba – tu v odpovědi oslovte přímo – Dobrý den, paní XXX. Pokud žádáte o práci naslepo, najdete si kontakt na personalistu a toho oslovte tímto způsobem.
Jak napsat email s žádostí o práci – motivace
Účelem průvodního dopisu není papouškovat váš životopis, ale krátce se představit, aby si o vás personalista uměl udělat hrubou představu, a hlavně sdělit, proč chcete pracovat právě na této pozici a jaké k ní máte předpoklady (vzdělání, praxe, jazyky a další dovednosti).
Jak napsat motivační dopis, aby personalistu zaujal? Stručný návod
Pokud posíláte email s žádostí o práci naslepo, určitě nepište, že máte zájem o jakoukoli pozici – zbytečně tím snižujete svou cenu. Vyberte si jednu či dvě pozice a napište, jakou máte motivaci a předpoklady právě pro ně. Zejména v tomto případě se pak hodí zmínit, co vás vede k tomu, že chcete pracovat právě v této firmě.
Jak napsat email s žádostí o práci – vzor
Dobrý den, paní XXX,
reaguji na nabídku práce na pozici Hlavní recepční, kterou Vaše společnost inzerovala 1. 9. 2016 na portálu Jobs.cz. Z nabídek práce v tomto oboru mě zaujala právě ta Vaše, jelikož mě láká práce v dynamickém prostředí nadnárodní společnosti, která nabízí možnost dalšího vzdělávání a profesního růstu. Zároveň věřím, že vzhledem ke svým pracovním zkušenostem a schopnostem splňuji předpoklady pro inzerovanou pozici.
Absolvovala jsem rekvalifikační kurz Administrativní pracovník, poté jsem v několika firmách vykonávala práci na pozicích asistentka a recepční. Hovořím plynně anglicky, německy a francouzsky, dále brilantně zvládám práci se systémem SAP, který Vaše společnost používá. Mezi mé přednosti patří komunikační a organizační schopnosti, dále pak pečlivost a spolehlivost.
Více informací o mně naleznete v přiloženém životopisu, případně mě kontaktujte na tomto emailu nebo na níže uvedeném telefonním čísle.
S přáním hezkého dne,
(Vaše jméno)
tel.: XXX XXX XXX